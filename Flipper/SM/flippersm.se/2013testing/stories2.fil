<h1>Blandat om Flipper-SM</h1>
<?php

undermenu("blandat");

?>
	<div class ="bred">
		<h2>Fler berättelser om SM</h2>
	</div>


<div class = "bred">
<h3>The Bengtsson Five</h3>
<p>Fem gånger Bengtsson från Morup. Vad ligger bakom denna invasion, och borde det införas familje- eller släktrabatt på SM? Jag frågade Bengt Bengtsson för att reda ut begreppen.</p><br />
<p><b>Med fem Bengtsson från Morup är ju frågan vilka som parar ihop sig för att spela i splittävlingen?</b><br />
- Det återstår att se, jag och Håkan är inte släkt, men mycket goda vänner, och vi umgås rätt ofta gemensamt med spel, mat och dryck. Sen bor vi ett stenkast ifrån varandra, har barn som går går i samma skola i vår lilla ort Morup.
Att vi heter Bengtsson båda två, funkar också.<br />
Men vi har väldigt roligt ihop, med våra kvällsturneringar, och som vi kallar det när vi båda börjar lite senare på förmiddagen, morgongympa...<br /><br />
<b>Vad finns det för spel att tillgå hemma i Morup?</b><br />
- Lite av varje:<br />
Bengt: Attack from Mars, White water, Theatre of Magic, Elvis, Lord of the Rings, Junkyard, Road Show, Creature from the Black Lagoon, Indiana Jones, Bram Stoker's Dracula, World Cup Soccer, Star Wars Episode 1, Cirqus Voltaire, The Addams Family och några gamla classic, bland annat Playboy.<br />
Håkan: Star Trek: The next generation, Road Show, Flintstones, The Shadow, Avatar och något classicspel.<br /><br />
<b>Håkan var snäppet bättre än dig förra året, och var ganska nära slutspel i Borås året dessförinnan. Vem blir bäst den här gången?</b><br />
- Håkan tränar mycket mer än mig, så jag tippar att det blir han.<br /><br />
<b>Du och Håkan fyller på ungdomsklassen med tre spelare. Brukar de vara med och spela, eller tycker de att flipper bara är sådär?</b><br />
- Håkan har två tvillingtjejer på elva år, och jag har tre pojkar (14, 11 och 10 år gamla). Alla vill mer än gärna vara med, så det behövdes inget tvingeri.<br /><br />
<b>Vilka spel vi lite äldre gillar är ofta föremål för diskussion, men vilka spel är det som går hem hos era yngre förmågor?</b><br />
- Jag tror det gemensamma svaret för de yngre helt klart är Road Show.<br /><br />
<b>I år har vi ju haft halva priset för ungdomar, och framför allt fått tillåtelse att låta dem vara med och spela, men till nästa år kanske man ska jobba med familjerabatter?</b><br />
- Det vore väldigt kul, att även kunna ta med våra fruar, de kanske inte är jätteintreserade, men hänger nog mer än gärna med för att coacha och ta en öl eller två...<br /><br />
</div>

<div class = "bred">
<h3>Sveriges bäste anno 1995</h3>
<p>På nittiotalet spelades några SM, under milt sagt varierade former. En av de som vann då hette <strong>Mattias Rimdahl</strong>, och han ger här en underhållande berättelse av hur det såg ut då, blandat med en del stockholmsskildringar och varför han inte längre är med och spelar.</p>
</div>
<div class = "spalt">
<img src = "bilder/foton/2011/mattiasrimdahl.png" />
<p><i>SM-vinnaren 1995.</i></p>
<hr />
<p>- Jag minns att <strong>Jack Quisbert</strong> ringde mig och ville att jag skulle vara med i SM-kvalet det året jag vann.
Jag var känd för mitt enormt dåliga humör när jag spelade flipper, men han tyckte det var väldigt underhållande när jag blev arg. Att ha så mycket känslor när man spelar flipper är inte bra, då flipper har så mycket med finmotorik och tajming att göra och det störs av starka känslor. Man kan nog säga att jag var väldigt ojämn i mitt spel. Men när jag var bra så var jag bra.<br />
Alltså var det en tillfällighet att jag ställde upp det året jag vann. Jag var annars med och tävlade om prispengar som spelhallen <strong>The plays</strong> anordnade. Vi var ett gäng på cirka 10 personer som tävlade om dessa pengar. En bra helg kunde man få in cirka 4000 kr och det var ju en hel del.<br /><br />
<i>Reds anm: Prispengar må ha förekommit då, men enligt svensk lag så får det inte förekomma och kommer heller inte att förekomma någon form av prispengar under SM 2011.</i><br /><br />
Min upplevelse var att <strong>Mats Runsten</strong> var den som hade den jämnaste höga spelstandarden av oss alla. Han var lite bollkonstnär så där. Men vi var flera som var rätt bra. <strong>Mats Andersson</strong> var också med och minns jag rätt så vann han väl flipper-EM något år.</p>
<p>Jag vann alltså kvalspelet i Stockholm och fick min resa till Göteborg betald av The Plays. Jag minns att när jag åkte tåg ner till Göteborg så var det snöstorm när vi kom fram. All trafik var utslagen. De hade ej haft något liknade på tjugo år. Jag hade fått en kod till vandrarhemmet jag skulle sova på. Den funkade inte på natten när jag kom dit och jag hade då ingen nyckel att komma in i stugan med. Då slog jag in en annan kod på chans och fick en nyckel. Senare på natten kom ett gäng som skulle ha haft rummet där jag nu låg och sov. Förvånade såg dom någon som låg och sov i deras rum. Men det hela löste sig och det var en rolig och bisarr situation.</p>
<p>Finalen spelades i Femmanhuset. Jag lyckades hålla humöret någorlunda i styr och spelade rätt bra. Till slut var vi bara fyra spelare kvar och jag var den ende från Stockholm som var kvar i tävlingen. Kommer ej ihåg alla spelen vi spelade på men de helt nysläppta Who Dunnit, Johnny Mnemonic och Waterworld var med minns jag. Sen har jag för mig att Attack from Mars var med.<br />
Jag spelade bra i finalen med fast jag var skitnervös. Minns att en kille som hette <strong>Christian (Magnusson, reds anm.)</strong> var med i finalen. Jag hade sett honom spela tidigare på dagen och han var inte att leka med. Men jag var bättre just den stunden, så jag vann hela finalen. <br />
</div>
<div class = "spalt">
<p>Det var en massa människor från hela Sverige som var med. Skulle gissa på cirka 70 men jag minns ej riktigt. Jag hade inte ens tänkt ställa upp från början men tack vare Jack Quisbert så ställde jag upp.</p>
<p>Jag jobbade på Sturehof på den tiden och efter jobbet brukade jag hänga med några coola äldre killar som spelade mycket flipper på krogen <strong>Grodan</strong>. Vi spelade mycket där och jag tror det var där jag utvecklade någon slags skicklighet i flipperspel. Vet att Mats runsten vann ett gammalt flipper där en kväll när vi hade tävling.<br />
<img src = "bilder/foton/90tal/95_1.jpg" />
<p><i>Bild från SM 1995. Foto: Karl Broström</i></p>
<p>- Men tillbaks till SM 1995. Jag fick en pokal och så skulle jag få en resa till USA och ställa upp i flipper-VM där. Av någon anledning som jag inte vet så blev VM inställt det året och jag fick istället en resa till Toulouse i Frankrike. Det var alltså flipper-EM istället. Jag fick dessutom 3000 kr i fickpengar och det var jag nöjd med. Kände mig dock trött och hängig på tävlingen i Frankrike. Jag hade alltså en av mina sämre dagar och spelade långt under min bästa förmåga och så var det med mig ibland.</p>
<p>Min tag var "M R" om jag minns rätt. Mattias Rimdahl. Har även läst att folk trodde jag var den beryktade bankrånaren <strong>Mats Rimdahl</strong> som ledde <strong>Maskeradligan</strong> på nittiotalet. Han är i och för sig en släkting på min fars sida. Min farfars brors barn närmare bestämt. Jag använder numera min mors efternam för att inte associeras med detta.</p>
<p>Jag spelar tyvärr inte flipper längre men jag fullkomligt älskar TV-Spel. De flesta flipperspel försvann ju dessutom när det nu var och då lade jag liksom ner mitt flipperspelande. Flipper är ju en jävligt kul social grej med. Ett trevligt sätt att lära känna varandra och umgås på tycker jag.<br />
Jag ställde upp i SM en gång långt senare efter att ha blivit tillfrågad, men då var jag "rostig" och skulle behövt träna någon vecka innan tävlingen. Spelade som en kratta helt enkelt.<br />
Om jag fick träna någon vecka innan tävling skulle det vara roligt att ställa upp i en ny tävling men jag kan inte lova hur mycket av de gamla takterna som finns kvar.</p><br /> 
<p><i>/ Mattias Aldén.</i></p>
</div>
